
# Open Kennis

Ik ben Michiel Van de Velde. Geen expert, geen profeet met een of andere eigen TempleOS of goddelijke kennis, gewoon iemand die door veel dingen geïnteresseerd is en graag bijleert. Meestal weet ik niet exact waar ik aan begin, maar net dat maakt het leuk.

Ik ben niet aan mijn opleiding begonnen vanuit een grote passie voor IT. In het begin was een IT-bachelordiploma voor mij vooral een praktische keuze, iets waarmee je later een goede job kan vinden. Die echte interesse is pas gegroeid door mentors die moeite doen om nieuwsgierigheid aan te wakkeren en die laten zien dat IT meer is dan gewoon coderen.

Deze website is ontstaan in het kader van het vak Persoonlijk Ontwikkelingsplan aan Odisee, maar is tegelijk een plek die ik bewust open houd om verder uit te bouwen, ook los van dat vak. Het is mijn manier om dat leerproces bij te houden. Door dingen neer te schrijven, begrijp ik ze beter. Door ze te delen, hoop ik dat iemand anders er ook iets aan heeft. Soms zit ik juist, soms zit ik ernaast, maar net in dat proces zit het leren.

Open Kennis is dus geen plek waar ik kom uitleggen hoe alles werkt, maar een plek waar ik open leer, dingen uitprobeer, fouten maak en bijleer. Als je hier iets bijleert: mooi meegenomen. Zo niet, dan heb ik het alvast zelf beter begrepen.

## Gebruik van AI

Bij het uitwerken van deze website maak ik gebruik van **AI als ondersteunend hulpmiddel**. Ik gebruik het onder andere om teksten te herschrijven of te verfijnen, om ideeën scherper te formuleren en om mijn leerproces te structureren.

De inhoud vertrekt altijd vanuit **wat ik zelf leer, begrijp en uitwerk**. AI helpt me vooral om gedachten duidelijker neer te schrijven, verbanden beter te zien en mijn leerproces bewuster aan te pakken.

Ik zie AI niet als een vervanging van leren of denken, maar als een **extra hulpmiddel** dat me ondersteunt bij reflectie, schrijven en verbeteren. De verantwoordelijkheid voor de inhoud en interpretatie blijft volledig bij mij.